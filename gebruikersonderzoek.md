# Gebruikersonderzoek

Een gebruiksvriendelijk en toegankelijke app. Voor zoveel mogelijk Nederlanders. Die jou en de GGD helpt met het bestrijden van het coronavirus.

Als gebruikersonderzoekers dragen we bij door:

- Het in kaart brengen van de rol die de app speelt in het bestrijden van het coronavirus en het ondersteunen van de GGD hierin.
- Het in kaart brengen van verwachtingen, onzekerheden en behoeften van gebruikers die in communicatie,  publiekscampagne en het ontwerp van de app kunnen worden gebruikt. Zodat op een eerlijke en duidelijke manier wordt uitgelegd wat de app doet en hoe deze bijdraagt aan het bestrijden van de Corona pandemie.
- Tijdens ontwerp en bouw continu testen bij verschillende doelgroepen om ontwerpers en ontwikkelaars tijdig en gericht feedback te kunnen geven op hun ontwerpbeslissing.

## Team
- Lia Bardoel - usability onderzoeker - app
- Bram Duvigneau - accessibility onderzoeker - app
- Job Jansweijer - usability onderzoeker - app
- Maike Klip - contextueel onderzoeker
- Joris Leker - lead onderzoek

Vragen of reacties via de Slack community van CodeForNL (channel #minvws-design)
Meld je aan via https://doemee.codefor.nl/

## Onze waarden / waar we voor staan:

- Gebruikers en GGD-medewerkers zijn onze experts, we doen samen met hen onderzoek
- We onderzoeken openbaar zodat iedereen mee kan denken, mee kan onderzoeken en onze keuzes kan valideren. Daarom delen we ook de onderzoeksresultaten bij de ontwerpkeuzes.
- We delen niet openbaar wanneer dit terug te herleiden is naar individuele gebruikers of GGD-medewerkers en zij daar niet expliciet toestemming voor gegeven hebben.

## Themaâ€™s en aanpak

De belangrijkste onderzoeksvragen zijn:

- Wat zijn behoeften en verwachtingen van burgers aan een notificatie-app? En wat ook niet?
- Hoe ondersteunt de app het proces van de GGD rond testen en bron- en contactonderzoek?
- Begrijpen mensen de structuur van de app en kunnen ze het gebruiken?
- Begrijpen mensen de informatie van de app en wat hij wel en niet doet?
- Begrijpen mensen wat ze moeten weten en doen na een notificatie?
- Hoe kunnen we ervoor zorgen dat de adoptie van de app zo groot mogelijk wordt?

Dit doen we door:

- Elke week met mensen te testen wat er tot dan bedacht is (usability onderzoek)
- Te testen op maximale toegankelijkheid voor iedereen die de app wil gebruiken (accessibility onderzoek)
- Met de GGD mee te lopen in de praktijk (observatie en interviews)
- Mensen die het coronavirus eerder hebben gehad en hun contacten te interviewen (interviews)
- Samen op te trekken met de Taskforce Gedragswetenschappen vanuit het RIVM
- Open en samen met de community onderzoeksvragen en inzichten te bespreken
- Publieke beta-versies van de app te testen met een groter publiek
